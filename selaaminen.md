Sisällön selaaminen

## Etusivu

Etusivu on kaiken Jälki-palvelussa olevan tiedon keskus. Se näyttää ajantasaiset ja oleelliset asiat tiivistettynä pakettina.

Palvelun etusivulla näet mm.

- uusimmat palveluun syötetyt reitit ja paikat
- tuoreimmat kommentit
- listan suosituimmista reiteistä
- muutaman satunnaisesti valitun reitin
- otoksen kokoelmista, joiden sisältöä on hiljattain päivitetty

Hakutoiminto on yksi kätevimmistä ominaisuuksista; sen avulla voit etsiä vapaalla hakusanalla reittejä ja paikkoja palvelusta.

## Kartta

Karttanäkymä sopii parhaiten reittien etsimiseen ja selaamiseen maantieteellisen alueen perusteella. Se jakautuu kolmeen osaan:

- kartta
- reittisuodattimet
- hakutulosten lista

Kun liikuttelet tai zoomaat karttaa tai säädät suodattimien asetuksia, päivittyy hakutuloslista automaattisesti. Tulokset esitetään sekä kartalla reittiviivoina että hakutuloslistassa reittikortteina.

> Paikat näytetään ainoastaan kartalla, ja ne näkyvät vain kun karttaa on zoomattu tarpeeksi lähelle.

Kun zoomaan karttaa reilusti ulospäin, näytetään yksittäisten reittien sijaan ns. lämpökartta. Mitä "kuumempi" alue kartalla on, sitä enemmän se sisältää reittejä. Lämpökartta ei kerro absluuttista reittien määrää vaan sen näkymä on suhteellinen kartalla näkyvään alueeseen nähden.

## Paikkakuntalistat

Paikkakuntasivut näyttävät listan reittejä kyseisellä paikkakunnalla. Esimerkiksi sivu [jälki.fi/paikkakunnat/Tampere](http://jalki.fi/paikkakunnat/Tampere) näyttää kaikki Tampereen sisältä lähtevät reitit.

Paikkakuntasivut on helppo linkittää sosiaaliseen mediaan, foorumeille, blogipostauksiin tms. paikkoihin, kun halutaan vinkata ihmisille paikkakunnan pyöräilyreiteistä.

> Jälki-palvelu määrittää alueen nimen automaattisesti reitin lähtöpisteen perusteella.


## Reittien ja paikkojen tietosivut

Jokaisella reitillä, paikalla ja kokoelmalla on oma sivu. Ne näyttävät oleellista ja yksityiskohtaista tietoa, kuten esimerkiksi tarkan sijainnin kartalla, tekstipohjaisen kuvauksen ja mahdolliset videot.

Sivulla näkyvät toiminnot riippuvat siitä, oletko kirjautunut sisään ja omistatko sivun näyttämän reitin, paikan tai kokoelman.

- Kaikki käyttäjät - myös kirjautumattomat - voivat ladata julkiseksi merkittyjen reittien ja paikkojen gpx-tiedostoja. 
- Kirjautuneet käyttäjät voivat lisäksi kommentoida ja "peukuttaa" reitteja ja paikkoja.
- Reitin, paikan tai kokoelman tietoja voi muokata vain sen omistaja.

## Hakutoiminnot

Usealla Jälki-palvelun sivulla näkyy hakukenttä. Sen avulla voi etsiä reittejä ja paikkoja vapaalla hakusanalla. 

> Hakusanoja etsitään reitin tai paikan nimestä ja kuvauksesta.

Karttasivulla reittien etsintä perustuu suodattimien käyttöön. Näytettävät reitit valikoituvat sen mukaan

- minkä maantieteellisen alueen kartta rajaa
- mitä on asetettu näytettävien reittien pituuden ala- ja ylärajaksi
- mitkä reittityypit on valittu näytettäviksi

Tulokset näytetään sekä kartalla että sen alapuolella olevassa listassa. Kartalla reittiviivan klikkaaminen avaa pienen ruudun, jossa näytetään reitin perustiedot (nimi, pituus, nousumetrit, reitin tyyppi) sekä linkki reitin tietosivulle. Kartan alapuolella oleva listassa näytetään samantapainen korttinäkymä kuin esimerkiksi etusivulla.

